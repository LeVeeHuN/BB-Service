Kosztolányi Dezső: Édes Anna –
 A téma

Az Édes Anna című regény elsőként a Nyugatban jelent meg 1926. július 1-jétől folytatásokban. Könyv alakban 1926-ban, majd 1929-ben adták ki. 1936-ban a Révai Kiadó Kosztolányi Dezső Összegyűjtött Munkáinak sorozatában készítette elő a kiadást, de ezt a szerző már nem érhette meg.
A tökéletes cselédlány története, aki tökéletessége révén válik teljesen kiszolgáltatottá és gazdái gyilkosává.
Patikárius Jancsi alakjában az egyik rokon és Kosztolányi maga rejtőzik. Egy visszaemlékezés szerint Moviszter doktor mögött is magát a szerzőt és két másik barátját kell sejtenünk.
A regény témája több, szorosan összefüggő, egymást kiegészítő elemből áll. Az alapötlet – a gazdát meggyilkoló tökéletes cseléd története – vázára építette fel az író az alakok és a szituációk rendszerét. A történet lényege azonban nem a brutális gyilkosság, hanem annak indítéka. Mi az oka és a magyarázata annak, hogy a látszólag ártatlan és békés természetű címszereplőnek „föltétlenül és szükségszerűen meg kell tennie”, amit tett. A téma kifejtését tehát nem az „akció”, hanem a szereplő személyiségének lélektani vizsgálata és a többi szereplővel való viszonyának ábrázolása, illetve a környezet determináló tényezőinek részletes bemutatása határozza meg.


A műfaj
:
A regény számos, az európai regényfejlődésből ismert sajátosságot olvaszt egybe. Az Édes Anna egyfelől a gyilkosság történetének bűnügyi regényekre hasonlító leírása. Annak a változatnak a példája, amelyben megfigyelhető a hős személyiségének megváltozása, útja a normális életből a gyilkosságig, és bűnhődése. Eltér a klasszikus krimik cselekményközpontú szerkezetétől abban, hogy a történet végén, mintegy tanulságként láttatja a főhős szenvedését, bűntudatának és lelkiismeret-furdalásának kialakulását. Hiszen Édes Anna maga sem érti, milyen öntudatlan erő hajtotta a gyilkosságba.

A mű történelmi keretbe ágyazott társadalmi regényként is értelmezhető. Édes Anna sorsa példa: az emberi kiszolgáltatottság, megaláztatás, az élet ellehetetlenülésének példája. Az úr-szolga viszony modern, városi környezetben jelenik meg (Kosztolányi korában divatos téma volt), évszázados alaphelyzetei azonban mit sem változtak. A történelmi keret zavaros időszakának felvillantása pedig tovább motiválja az embernek embertől való elidegenedését, végső soron az egyén és a társadalom viszonyának kiüresedését.
Kosztolányi azonban nem elégedett meg a társadalmi regényekre jellemző kritikus hanggal. Világos volt számára, hogy Édes Anna problémája nem oldható meg intézményesen, az egyetlen lehetséges megoldás az emberi humánum érzésének felerősödésétől várható. Nem kollektív, hanem egyéni megoldás létezik tehát. A részvét és a szánalom érzése, az embertársaink iránt érzett felelősség tudata változtathatja csak meg az embertelen körülményeket. 
Édes Anna történetét negatív fejlődésregényként is értelmezhetjük. A XIX. századi karriertörténeteknek mintegy a fordítottja játszódik le.




Történelmi háttér

A cselekmény 1919. július 31-én indul. A kommün bukásától a román megszálláson át 1920-ig követhetjük nyomon a történet hőseit. A háború idején a Nyugat szellemiségéhez igazodva elutasító magatartást tanúsított. Az őszirózsás forradalmat rokonszenvvel figyelte, a kommün polgárellenes intézkedéseit azonban riasztónak és embertelennek tartotta (a „forradalmárokat” következetesen terroristának nevezte). Talán éppen megtévedésének kiábrándító hatása eredményezi, hogy Kosztolányinál a történelmi-politikai ábrázolás hangja a gúnytól(Kun Béla elrepül) a finom iróniáig terjed. A politikát kerülni igyekvő szerző a rá mért vádakkal szemben az intellektuális embert jellemző iróniával utasított el mindenféle látszatigazságot hirdető aktuálpolitikai tartalmat. Az utókor épp ezért kritikusan kezelte Kosztolányit. 1943 után húsz évig nem jelent meg új kiadásban az Édes Anna, majd ezt követően is csak megcsonkított kiadások jelentek meg (kimaradt a „Kun Béla elrepül” rész). 
kommün: Az 1919-es magyarországi kommunista diktatúra, amely mindössze 133 napig tartott, március 21-től július végéig. Egyik vezéregyénisége Kun Béla volt.


 A regény szerkezete

A regény szerkezete késleltetett fokozásra épül. Lényegében háromszor indul újra és két befejezése van.

Újabb nekilendülés a második fejezet, amelyben a tényleges cselekmény elindul. A címszereplő színrelépését hosszú környezet- és társadalomrajz készíti elő. A nyomasztó légkör politikailag is indokolt: az értékek relatívvá válása megzavarja az embereket. Vizy és a házmester ideológiai elkötelezettsége azonnal meginog, ha a rendszer megváltozik. Kettejük kapcsolata a politikai viszonyok kritikája is: a bírálat a pártoknak behódoló szereplők negatív rajzával is történik. Kosztolányi az individualizmus, az egyéniség védelmében távolságtartó iróniával szemléli a megbukott és a fennálló hatalmat. Az emberiesség, a humánum védelme nem valósulhat meg egyik érában sem: a regény témájától eltávolodó első és utolsó fejezet így kapcsolódik a Moviszter doktor képviselte értékekhez.
A hatodik fejezetben lép színre a címadó hős, akár ez is tekinthető kezdetnek, hiszen a majdan bekövetkező tragédia adalékai innentől válnak egyértelművé.
A regény történetének befejezése egyrészt Édes Anna bírósági tárgyalása és az ítélet, illetve a legendaképződés újra felbukkanó motívuma, másrészt a huszadik fejezet, a Párbeszéd egy zöld kerítéses ház előtt, amely a szerző személyére utal.
A tárgyalás és az ítélethozatal pontos, tárgyilagos leírásától stilisztikailag is elkülönül a doktor vallomása. Az egyes szám második személyű megszólításokkal Moviszter önmagát biztatja az egyetlen lehetséges tettre: a krisztusi irgalom eszményének vállalására. Belső monológja visszaidézi a mottóban megfogalmazott latin ima szavait. Az imádság persze minden hívő lelki üdvéért szól: az áldozatokéért is, a gyilkoséért is. Ahogy a politikai, az erkölcsi megítélés is viszonylagos: Anna bűnt követett el, de bűnösök voltak Vizyék is, akik „cudarul” bántak vele.
A doktor vallomása után a narrátor a regény üzenetét összegzi: „[Moviszter] ...nem volt se burzsoá, se kommunista, egy párt tagja sem, de tagja annak az emberi közösségnek, mely magában foglalja az egész világot, minden lelket, aki él és élt valaha, eleveneket és holtakat.”


 A regény témája és a történet röviden

Tökéletes cseléd, aki meggyilkolja gazdáit. Alapötletet felesége adta és eredetileg novellának szánta.
Édes Anna a legtökéletesebb cseléd. Régi helyétől nehezen válik meg, ösztönösen tiltakozik az új hely ellen. Vízyné, a jómódú polgárasszony „idomítani” akarja Annát. A lánynak fel kell adnia egyéniségét, el kell tűrnie a megaláztatásokat, a gúnyolódást. Életébe boldog perceket a Jancsival való kapcsolata hozott, ezért fájdalmas annyira csalódása. Anna olyan helyzetbe kerül, amelyből nincs kiút, nem engedik, hogy felmondjon gazdáinak, és házassági szándékát is keresztül húzzák. Gazdái meggyilkolása előtt óriási vihar dúl lelkében, megrémül az az érzése, hogy őt támadták meg. Nem tudja, miért vitte véghez a gyilkosságot. Lázadása ösztönös, öntudatlan. Gyilkos és áldozat egyben. Moviszter doktor az egyetlen, aki felismeri, hogy Anna tette szükségszerű volt. Meg akarta menteni embersége maradványait, szuverenitását.

A regényről
-	Az első és utolsó fejezet egy keretet alkot, amelynek a cselekmény szempontjából nincs jelentősége
-	Hangvétel irónikus, ezzel az fejezi ki a szerző, hogy távol áll mindenféle politikai irányzattól ↔ Kosztolányi nem társadalmi, politikai regényt ír, hanem emberi sorskérdések állnak a regény középpontjában
-	A politikának fontos szerepe van, történelmileg rendkívül zaklatott időszakban játszódik a regény
-	Kosztolányi a légkörben is az általános emberi magatartást vizsgálja

Helyszín
Konkrét, Kosztolányi lakásához közeli hely, ezzel is a hitelességet hangsúlyozza az író.

Szerkezet:
•	1.-6.: kezdő szituáció 
•	7.-10.: Anna beilleszkedése 
•	11.-14.: Jancsi és Anna románca 
•	15.-18.: gyilkosság 
•	19.-20.: ítélet, és befejezés
Legendák:
•	1. fejezet: Kun Béla menekülése 
•	10. fejezet: A mintacseléd 
•	20. fejezet: Kosztolányi
Szereplők jellemzése
Anna
-	Jelképes név, utalás a belső tartalmakra, az érzelem gazdagságra. Minden benne van, ami egy női alakkal kapcsolatban pozitív. (édesanya, manna…)
-	Jelképes születési évszám. 1900. Benne van az újrakezdés lehetősége
-	Tökéletes cseléd, de ez az ami megfosztja attól, hogy ember legyen
-	Ösztönivel érzékeli a dolgokat, nem tudatával
-	Anna mindenki kezében eszköz
-	erős alkat; ereje szótlanságában, a szenvedés viselésében rejlik
-	Kosztolányi keveset beszélteti, ösztönei fejezik ki reakcióit
-	áldozatot hoz gazdájáért, amikor nem megy férjhez Báthory úrhoz
-	19 éves, balatonfőkajári lakos, katolikus.
-	 Szép nő a cselédek közt. Vékony, nem parasztos kinézetű. 
-	Szeret dolgozni, keveset eszik. 
-	Tökéletes cseléd, de ez az, ami megfosztja attól, hogy ember legyen. 
-	Anna mindenki kezében eszköz
-	Végkifejletben rejtett indulatai, érzelmei törnek felszínre; áldozat és gyilkos egyben.

Vízyné:
-	Eltorzult személyiség, rögeszméje a cseléd
-	Ugyanúgy függ a cselédtől, mint a cseléd tőle
-	Lelkileg zsarolja Annát
-	Annával lányát akarja pótolni és mintacselédet talál a személyében (próbák)
-	jót akar, mégis rosszat tesz: nem engedi el Báthory úrral
Vízy Kornél: 
-	"intézményember" - szinte azonosítja magát hivatalával
-	személytelen, ő teszi háborodottá Vízynét.
Jancsi:
-	eleinte valóban szerelmes Annába (első erotikus élmény)
-	később csak "élvezeti cikknek" tekinti

Anna kitörési lehetőségei
-	Férjhez menjen
-	Patikárius Jancsi
-	Gyermekszülés

Sérelmek fokozatosan halmozódnak Anna lelkében. Az utolsó csepp az estély. Megöli gazdáit, de a lázadás az ösztönök szintjén történik.
Gyilkosság okai
Nem kapunk konkrét, racionális választ. Többféle lehetőség van:
-	Úr-cseléd viszony: természetellenes, nem felel meg az emberi lélek működésének, de Anna problémája túlmutat a társadalmi tényezőkön, a regény középpontjában az emberi függőség, a kiszolgáltatottság áll. 
-	Elfojtás-kitörés tana: Freud: sok észrevétlen megaláztatás tört ki Annából látszólag ok nélkül öl.

Magyarázat
•	Kosztolányi megismerkedett Freudnak (pszichoanalízis megteremtője) tanításaival, s hatással volt rá Ferenczi Sándor lélekelemző gyakorlata is.
•	 A művet tekinthetjük lélektani regénynek, de nem teljesen az. A lélektani regény 19. századi változata a szereplők belső világát, megfontolásait, cselekedeteik motivációit igyekszik bemutatni. 
•	Annyiban különbözik a műfaj 20. századi változataitól, hogy azok már a személyiség belső világát sokkal ellentmondásosabbnak láttatták, s a belső gondolatmenetek helyett az ösztönök és a tudat alatti működések megragadására irányították figyelmüket.
•	 A 19. és a 20. századi regény különbségei: befelé fordulás, a lélektaniság erősödése, a tudat megjelenítése, a hagyományos cselekménymondás visszaszorítása. A 19. századi regény kívülről láttat, bemutat, jellemez. Az író ítélkezik, szereplőit tudatosan mozgatja. Ezzel ellentétben a 20. században a lélektaniság erősödése az egyént úgy helyezi központba, hogy ne kívülről láttasson.
•	 Freud tanainak megjelenését követően a tudattalan fogalmának megismerésével a tettek nem mindig okolhatók, a hagyományos logika nem működik.
•	A regény több mint két év eseményeit öleli föl. 1919. július 31-én kezdődik a történet és 1921 őszén zárul.
•	 A címszereplő késleltetve jelenik meg a műben, 1919. augusztus 14-én lép szolgálatba Édes Anna Vizyéknél, s a kettős gyilkosságot a következő év május 28-áról 29-ére virradó éjszaka követi el. 
•	Anna és a Vizy család sorsának hátterében a huszadik századi magyar történelem tragikus fordulatai állnak: a Tanácsköztársaság utolsó napja, Budapest román megszállása, Horthy bevonulása, a trianoni békeszerződés aláírása.
•	 Az Édes Anna sokféle jelentésréteget, értelmezési lehetőséget foglal magába.
•	Kosztolányi nem társadalmi, politikai regényt ír, hanem emberi sorskérdések állnak a középpontjában.
•	Anna olyan helyzetbe kerül, amelyből nincs kiút, nem engedik, hogy felmondjon gazdáinak, és házassági szándékát is keresztül húzzák. 
•	A történet végére egy megcsúnyult, átlag cseléd lesz.
•	 A mintacseléd elnyerte egyéniségét.
•	 Anna akkor törik össze, amikor Jancsi Moviszterné nyakát csókolgatja. 
•	Gazdái meggyilkolása előtt óriási vihar dúl lelkében, megrémül az az érzése, hogy őt támadták meg. Nem tudja, miért vitte véghez a gyilkosságot. Lázadása ösztönös, öntudatlan.
•	Gyilkos és áldozat egyben. Anna tette szükségszerű volt. Meg akarta menteni embersége maradványait, szuverenitását. 
•	A világ erkölcsi rendje helyreáll a tett után. 
•	A bíróság az indokot keresi. Anna nem volt rémült, válaszolni mégsem tud. 
•	Gyilkosság okára nem kapunk konkrét, racionális választ. 
•	A doktor ( Moviszter) megértő magatartása az egyetlen közeledés a mű főhőséhez.
•	 Hogyan lehetünk úrrá a világ, a történelem káoszán, a személyiség ellentmondásain, az emberi kapcsolatok zűrzavarán? 
•	Moviszter az irgalom, a keresztény szeretet és alázat fontosságát hirdeti. Elveti a nagy és fellengzős eszméket, melyek szentesítik a bűnt, az erkölcstelenséget és brutalitást. Tudja, hogy a világ nem a tökéletesség színtere, s vallja, hogy az eszmény, Krisztus országa a lélekben van.
A mű üzenete: 
Moviszter ( Írói szócső~akár mint egy rezonőr)az irgalom, a keresztény szeretet és alázat fontosságát hirdeti. Elveti a nagy és fellengzős eszméket, melyek szentesítik a bűnt, az erkölcstelenséget és brutalitást. Tudja, hogy a világ nem a tökéletesség színtere, s vallja, hogy az eszmény, Krisztus országa a lélekben van.
Az emberi közömbösség romboló hatása, a részvét és szánalom teljes hiánya. A könyörület, a szeretet, az irgalom a legfőbb érték, tudhatjuk meg az Édes Annából. Ezt jelzi az is, hogy Kosztolányi latin nyelvű halotti szöveget illesztett a regény elé mottóként. Az egyetemes nyelven megfogalmazott imakönyörgés a cselédlányért, az áldozatokért, a szereplőkért, valamennyiünkért.

