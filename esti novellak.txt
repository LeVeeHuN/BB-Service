Kosztolányi Dezső: Esti Kornél-novellák
Esti Kornél- novellák

•	Kosztolányi kedvenc hőse, alteregója, mint történetszervező alak az 1933-as ‘Esti Kornél’ című kötetben jelenik meg, mely 18 fejezetet tartalmaz. Az 1936-os ‘Tengerszem’ című kötetben már fejezetekre tagolás nélkül, egyéb novellák között szerepelnek az Esti Kornél történetek. Sok dolog köti össze őket ( pl.születés ideje).
•	A történetek kiindulópontja még a személyiség megkettőzésének a századfordulón még oly népszerű elvére épül. 
•	A freudi mélylélektan némileg vulgarizált változatában az író megkülönbözteti a társadalomba beilleszkedő, a normákat elfogadó konformista személyiséget és az elfojtott tudatalatti felszínre kerülésével a lázadót, a normákat elvetőt, az ösztönöket kiélő személyiséget
•	Még megjelenik a tudatos és tudattalan viszonya. A történetek tere mindvégig a szereplő lelkiállapotának kivetülése
•	 Ám a személyiség sokszínűségét valló Kosztolányinak a freudi képlet túlságosan leszűkítő, s a későbbi történetekben fokozatosan eltávolodik a kiinduló alaptól. Az Esti Kornél történetek világképének legfontosabb jellemzője tehát nem a személyiség érzés- és tudatvilágának ambivalenciája, hanem a világ és ember kiismerhetetlen sokszínűsége.
•	Másik összetevője a kételkedés minden olyan elvben, gondolatban, mely egyirányúsítja a világról alkotott képet, mely merev pályát jelöl ki gondolkodásunknak, mely az egyén számára kötelező elveket és iránymutatásokat tartalmaz, vagyis a szabadságot korlátozza. Esti=szabadság, a polgári értékrend, norma, elvárással szembeni lázadás.
•	Az Esti Kornél – bár a magyar irodalom egyik legjobban megszerkesztett és hatásosan felépített novelláskötete – sokféle műfaj-variációval telítődik.
•	 Az író önmeghatározása szerint (első fejezet vége) egyszerre útirajz, életrajz és amit leginkább hangsúlyoz “ami egy költőhöz illik: töredék”.De lehet vallomásnak is tekinteni.
•	Kosztolányi világképének azt a vonását jeleníti meg, mely szerint az élet sokszínűsége ellentmond mindenféle teóriának, még a látszólag legigazibbnak, legbecsületesebbnek is.
•	A zárófejezet, a 18., mely egy közönséges villamosútról ad megrázó leírást, némileg külsődlegesen, példázatszerűen szól az emberi életről. 
•	A hangnemben sokszor megmutatkozik a tanító, bemutató jelleg. Esti kimondja, amit nem lehet a korban. 
•	A történet leginkább visszaemlékezés formájában jelenik meg. 
•	A helynek és az időnek nincs szerepe, mivel a jelentés eszmei és független ezektől. Általános érvényű gondolatokat fogalmaz meg. 

Szövegfeldolgozását segítő kérdések
1)	Mit jelképez a villamos?
2)	Értelmezzétek az utazás-toposzt a novella alapján! Mi az utazás célja?
3)	Milyen stációi vannak a felszálló Estinek, míg e villamoson utazik?
4)	Milyen emberi reakciókat vált ki? 
5)	Milyen emberi érzések kapnak hangsúlyt?
6)	Ki a novella elbeszélője, narrátora?
7)	Mi a novella csattanója?
8)	Miért lehet példázatnak tekinteni ezt a novellát?
9)	Mit jelent a végén elhangzó „ Végállomás” kijelentés?
10)	Mit jelent ebben a műben a megérkezés?
11)	Milyen a hangulata a novellának?
12)	Hogyan lehetne a Kosztolányi-témához kapcsolni a novella csattanójának értelmezése alapján?
Hf. Ezekből a kérdésekből kérek 4-t kiválasztani, és írásban külön-külön 3-4 mondatban megválaszolni.
Elkészítés hat.idő: 2020.12.17.
18. fejezet A kérdések megválaszolását segítő összefoglaló
•	A kötetben az utolsó írása - a Tizennyolcadik fejezet - egy villamosutazásról szól.
•	 A novella felszíni, első jelentésszintje valóban egy közönséges villamosutazás viszontagságairól ad képet.
•	 A novella hőse, Esti Kornél, a sötét és hideg éjben türelmetlenül várakozik a villamosra. Mikor végre megjelenik a kocsi, alig tud felszállni, hiszen emberfürtök lógtak mindenhol a peronon.
•	 Belekapaszkodik az embertömegbe, nem törődve a veszélyekkel. Útitársai egytől-egyig gyűlölik a betolakodót.
•	 Sok időbe telik, míg beljebb jutott, újabb és újabb ellenségeket szerezve magának.
•	 Nem adta fel a harcot. 
•	A minden emberi méltóságából kivetkezett, összepréselt, bűzös állatsereg láttán annyira megundorodik, hogy már éppen le akarna szállni, mikor megpillant egy nőt, kinek kék szeme megvigasztalja. Megvívta végül is az élet vad diadalát és egy ablak melletti kényelmes ülésre tett szert: küzdött és győzött.
•	 Élvezni akarta diadalát, kipihenni fáradalmait, de a kalauz elkiáltja magát: " Végállomás!" 
•	 Elszontyolodik és lassan leszáll. 
•	A novella természetesen nem egy egyszeri villamosutazást ír le, sokkal inkább az emberi életet jelenti.
•	 Fanyar keserűséggel, kiábrándultan ábrázol a megszületés kínjaitól kezdve az életben maradás vad és megalázó küzdelmein át egészen a végállomásig, a halálig.
•	Ebben a novellában Kosztolányi értelmetlennek és céltalannak láttatja az életet, vigasztalannak az emberek sorsát.

