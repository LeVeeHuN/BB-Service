Kosztolányi Dezső prózája
Novellisztika


Ez a téma várhatóan!!!! az szóbeli érettségin tétel lesz.!!!!!
A novella műfaj jellemzőit már sokszor vettük. Alább egy kis emlékeztető ! ( A vizsgán ennek meg kell lennie, tudni kell, valahogy a tételbe be kell ágyazni. )

      A novella a francia nouvelle, vagyis újdonság szóból ered. ( Boccaccio)
•	 Cselekmény általában egy szálon fut, és egyetlen sorsfordulat köré épül. 
•	Legtöbbször kevés szereplő jelenik meg benne. 
•	Az idő és a tér viszonylag szűkre szabott, szerkezete behatárolt, egyenes vonalú.
•	 Lezárására jellemző a csattanó. 
•	A történet nem valós, hanem egy bonyolult jelrendszer, melynek célja egy bizonyos élmény közvetítése. 
•	Szerkesztése szerint megkülönböztethetünk keretes novellát (pl. Boccaccio novellái), ez a típus általában novellafüzér része, és keret nélkülit (ilyen az újkori novellák nagy többsége). 
•	A műfaj megteremtőjének általában Giovanni Boccacciót tekintik a szaktudósok, az első jelentős magyar novellaszerző Mikszáth Kálmán volt.
•	A történetet elbeszélő író gyakran a háttérben marad, nem magyarázza az eseményeket, az olvasóra bízza az értelmezést. 
•	Az egyszerinek tűnő események túlmutatnak magukon: a jelenségekben az író az általános igazságot, törvényszerűséget akarja megmutatni.
•	 A novella kiterjesztése a novellaciklus, amely ugyanannak az alaknak különböző élményeiről, kalandjairól szól (Krúdy Gyula Szindbád utazásai, 1912; Kosztolányi Dezső Esti Kornél, 1933). 
Az elbeszélő Kosztolányi: 
•	Kosztolányi érdeklődése a 20-as években fölerősödött a mélylélektan iránt. Ennek az elbeszélő próza adott teret. ( Freud hatása )
•	 A szereplő tudatát háromféleképp ábrázolhatja az író. 1. közvetetten, 2. közvetlenül (3.személyben), vagy 3.   1. személyű magánbeszédként. ( Esti-novellák, amelyben a főhős Esti Kornél az író alteregója=alakmás)
•	 A tiszta történetmondás személyes. 
•	Az első személyű magánbeszéd ismertet meg a szereplő belső hangjával.
•	 A tudattalant viszont csak elbeszéléssel   lehet ábrázolni. 
•	A tudattalan kiszámíthatatlan mozgatóerőként jelenik meg, mely közömbös az értékekkel szemben. 
„ …szereplői valami homályos indulatból követnek el valami döbbenetet, állati ösztön kényszere alatt cselekszenek vagy egy ártalmatlan, néha ártalmas mánia rabjai, vagy egy behegedt, de sohasem gyógyuló sérülést hordoznak magukban. Minden ember potenciálisan őrült, amíg él, nem lehet tudni róla, nem fog-e valami esztelen, önmagát katasztrófába döntő dolgot cselekedni, váratlanul, hirtelen.” 
                                                                                        / Schöpflin Aladár /

•	A  tulajdonnevek általában sűrített beszélő nevek ( Esti ), vagy annyira átlagos( Takács ), hogy azzal általánosítani.
1936: Tengerszem c.
•	novelláskötet: ekkor betegsége egyre súlyosabb. 
•	A halállal dacol. Az elbeszélések a boldogság esetleges megvalósítását járják körül
•	. A kispolgár a főszereplő az első ciklusban. 
Objektív ábrázolásmódja egyben társadalomkritika is. (A kulcs) Ebben a művében is azt vizsgálja, hogy viselkedik az ember, ha kiszolgáltatott helyzetben van. 
Nézzétek meg az író novellisztikáját bemutató zanza.tv egységét!

 
Olvassátok el az első novellát! ( A kulcs )
Szövegértelmezési kérdések:
1.	Milyen embernek tartjátok Takács Pisti apját?
2.	Milyen szerepet játszik az életében a családja és milyen szerepe van a Hivatalának?
3.	Milyen párhuzamot láttok az orosz realista írók csinovnyik szereplőivel (pl. Akakij Akakijevics )
4.	Mit jelképez a „ labirintus” , amelyen keresztül az apa irodájába jutott?
5.	Milyen kapcsolat van Pisti és az apja között? 
6.	Miért viselkedik kétféleképpen a fiával az apa?
7.	Miért furcsa  megszólítás a „ Pistukám!”
8.	Miért sír Takács Pisti a novella végén?
9.	Miért fontos az incifinci úr szerepe az apa-fiú kapcsolatban?
10.	Vizsgáljátok meg a mű címét! Hogyan lehet értelmezni a mű elolvasása előtt és után?
Hf : 1) Kérek kiválasztani legalább 4 kérdést a fentiek közül és azok ( egyenként )4-5 mondatban való 
            megválaszolásával értelmezni azt!
        2) Bizonyítsátok legalább 6 szempont alapján, hogy novella a műfaja. Ehhez konkrét , érdemi bizo- 
          nyítást kérek. 

A kérdések megválaszolását segítő összefoglalás
A kulcs
Kosztolányi novelláiban is találkozhatunk az alkotó munkásságában fontos szerepet betöltő, a gyermeki lét helyzeteit, fordulatait  bemutató művekkel A gyermeki lét kifejezése versciklusban (A szegény kisgyermek panaszai) újszerű téma a magyar irodalomban. Ezt az élménykört teljesítik ki az író gyermekekről szóló novellái.
- A kulcs című az 1936-ban megjelent Tengerszem c. novellagyűjteményben található, a cselekmény itt is egyszerű történet, mely lélektani elemekkel és jelentéstöbblettel gazdagodik.
-  A novella hőse, főszereplője egy kisfiú, Takács Pista. Az ő nézőpontjából mutat be mindent az író. Tisztességtudó, jól nevelt (Száz bácsi), értelmes, okos (majdnem mindenből jelest kapott az első gimnáziumban), szegény (ruhája elnyűtt, kinőtt). Ruházata megvilágítja az otthoni viszonyokat, melyekből következtetni lehet az apa társadalmi helyzetére.
- A cím metaforikus: a konkrét tárgy (kamrakulcs) „kinyitja”, leleplezi a gyermek előtt a felnőttek, apja világát. Amit lát, tapasztal, csalódásként éli meg.
- A történet szűk térben, a hivatal épületében játszódik, a hivatal épületének hangulata is az értékvesztésre utal.
- A cselekmény idő rendkívül rövid.
- A cselekményszerkezet lineárisan halad előre, olykor némi visszautalással a narrátor részéről, melyből megtudhatjuk, hogyan misztifikálták eddig otthon a gyermek számára a hivatalt és apja személyét.
-  Pista a kamrakulcsért keresi fel apját a misztikusan leírt Hivatalban. Az apja az 578-as szobában van (= börtön? – lásd korábban: „farácsok mögött hivatalnokok görnyedeztek, bezárva, mint a rabok”) a harmadik emeleten, mely utal a hivatal nagyságára és az apa alacsony rangjára, hisz ez a legutolsó szoba. A kisfiú keresi a szobát a harmadikon, de annak se híre, se hamva. Ekkor lassan megindul a Hivatal mítoszának megsemmisülése a kisfiúban.
- Száz bácsi vezeti a fiúcskát az apja irodájába./ Dantét Vergilius kíséri a Pokolba; mester és tanítványa kapcsolat/. A labirintus az élet metaforájaként is felfogható.
- A Hivatal mitikus varázsának szétfoszlása az apa tekintélyét csorbította a gyerekben. Ám ez csak a kezdet volt, ezután indult meg a csalódások igazi sorozata:
 1.) A meglepett apa kísérletet tesz, hogy helyreállítsa megingott apai méltóságát, és szidni kezdi a gyerek rendetlen öltözetét.
 2.) Megjelenik a méltóságos úr, és az apa szolgalelkűen hunyászkodik meg előtte.
 3.) A főnök elbeszélget a fiúval, és a leereszkedő, dicsérő szavak az apjában olyan változást idéznek elő, hogy meghazudtolja korábbi önmagát. „ Pistukám”!!!!!!!
- A gyerek hite megrendül a rendben, a jóságban, az igazságban, a felnőttek világában. Elveszíti bizalmát az emberekben. A gyermek ekkor találkozott először a felnőttek furcsa, kiismerhetetlen világával. Repülős szeretett volna lenni, s azt hitte, ezt az elhatározását semmi sem ingathatja meg. Egy pillanatra azonban megérzi álmai halálát, apja megalázott sorsában megsejti saját jövőjét. Elkezd sírni. De miért is sír? !!!!!!!!!!!!!!!!!! 1) csalódik az apjában
                         2) szembesül azzal, hogy rá is ilyen élet vár
                         3) csalódik a felnőttek világában
                         4) álmai szerte foszlanak ( pilóta)- beleütközik a valóság kegyetlenségébe         
- értelmezési lehetőségek: Ha a novella cselekményét a problémamegoldásként fogjuk fel, ebben az esetben Pisti sikeresen hajtja végre a feladatát (el kell hoznia a kulcsot), de eközben olyan tapasztalat birtokába jut a felnőttek világáról és az apjáról, amely ezt a sikerélményt eltünteti. Az apja, aki a tekintélyét szeretné megőrizni mindenki előtt, ügyetlenségével és hazugságaival pont az ellentétét éri el, az egyetlen olyan helyen is megdől a hamis képe, ahol az addig feltétlenül elfogadott volt.
 Ha az állapotváltozási folyamat felől vizsgáljuk a novellát, akkor azt a folyamatot látjuk, amelyben egy kisfiú várakozásai szembesülnek a valósággal. A kíváncsiság és a büszkeség zavartsággá, nyugtalansággá és riadtsággá változik. Ebben a folyamatban szinten minden leértékelődik: a hivatal, az apa, s hogy ez utóbbit valamennyire mentse, Pisti a főnököt is leértékeli.
 Ha az ellentétpárok rendszerét vizsgáljuk, akkor a gyermek és a felnőtt, a szabadság és a szolgaság, a kint és bent, a fény és homály ellentétpárok pontosan követhetők a novellában. Ezek a párok összefüggő rendszert alkotnak, amelyben az alá-fölérendeltség, a kiáltó egyenlőtlenség válik erőssé.
 Minden elképzelés, állítás valahol megcáfolódik. Az értékek sem tudnak magukban megjelenni, mert egy valós, vagy látszólagos cáfolatuk is felbukkan (pl. Pisti értékelései, a hivatal kifelé látszó és valós képe, stb.)
És a másik híres novella…
 Fürdés
 






Olvassátok el a másik novellát! (  Fürdés)
Szövegértelmezési kérdések:
1.	Milyen szituációt ábrázol a novella?
2.	Suhajda milyen társadalmi-szociális helyzetben van?
3.	Milyen helyzetben van Suhajda fia, Jancsika?
4.	Mi okozza a feszültséget közöttük?
5.	Milyen hasonlóságokat tapasztaltok apa és fia között?
6.	Hogyan indulnak el fürdőzni? Miért nagyon feszült ez a szituáció?
7.	Mi a játék szerepe a kapcsolatukban?
8.	Hogyan viselkedik Suhajda ebben a helyzetben?
9.	Milyen szimbolikus jelentése lehet a vízbedobásnak, elhajításnak?
10.	Hogyan viselkedik Jancsika ebben a helyzetben?
11.	Hogyan értelmezitek a novella csattanóját?
12.	Most nézzétek meg a fenti két képet, mi a disszonáns bennük a novellára vonatkoztatva?

Hf: 3) Kérek kiválasztani legalább 4 kérdést a fentiek közül és azok ( egyenként) 4-5 mondatban való 
           megválaszolásával értelmezni azt!
          
            Elkészítési hat. idő : 2020.12.15.
A kérdések megválaszolását segítő összefoglalás
•	Az elbeszélő egy meg nem történt esetet tár elénk, egy középosztálybeli család nyaralását a '20-as években, mely tragédiával végződik.
•	 A cím elolvasása utáni elvárt idill fokozatosan szertefoszlik, tragédiába torkollik.
•	- Helyszín:  valahol a Balaton partján, idő: egy családi nyaralás pár órája.
Szegényes környezet, kishivatalnok és a családja
•	A mű szereplői a Suhajda család: Suhajda, az apa, felesége, Suhajdáné, s fiuk, Jancsika. Az író csak őt nevezi a keresztnevén, már ebből is azt érezhetjük, hogy vele fog valami történni. Ez a személyesség erősíti az olvasóban a fiúval történő szörnyűséget.
•	Szüleivel eltérő a kapcsolata.
1.	Jancsika imádja az édesanyját, bár ezt csupán a sebtében az imádandó arcra lehelt csókból tudjuk.
2.	- Édesapjával már bonyolultabb a kapcsolata: példaképnek tekinti, hisz ugyanolyan színű fürdőnadrágot akar viselni, mint ő és mindig megbámulja apja nagy szőrös fekete mellét, ami itt a férfi nagyságát szimbolizálja. Ugyanakkor nagyon fél tőle, még akkor is érzi magán fenyegető tekintetét, ha épp nincs vele:
                                         "Csak érezte. Mindenütt, mindenkor, gyűlöletesen."
•	Vele kapcsolatosan ambivalens érzések feszítik.
•	Az édesapa azonban rossz nevelési módszert választ: szigorúan, keményen bánik Jancsikával azért, hogy ő ne csak ilyen középszintű hivatalnok legyen, mint ő .
•	Szeretné, ha fia többre vinné az életben.
•	  Szeretetét fia iránt nem mutatja ki, a gyermek elvesztésekor viszont érezhetjük, hogy mennyire szerette fiát. 
•	Önkívületi állapotban keresi Jancsikát a vízben, majd sokkot  kap az őt érő fájdalomtól.
•	Leírást csak a főhősről kapunk:11 éves vékonyka fiú, haja rövidre vágva.
•	A mű követi a novella hagyományos szerkezetét. Az előkészítésben bemutatja a forró nyári napon nyaraló családot.
1.	A bonyodalom akkor kezdődik, mikor Suhajda haragra gerjed fia lustasága miatt. (nem tanul rendesen a latin pótvizsgára).
2.	A cselekmény akkor kezd kibontakozni, mikor elindulnak fürdeni.
3.	A novella tetőpontja Jancsika eltűnése a vízben, a sejthető halál.
4.	A megoldás a holttest előkerülése, a szülők fájdalma, gyásza.
 A gyász önmagában is szörnyű, de fokozza a szörnyűséget, ahogy az orvos a műszereit a táskába dobja dolga végeztével, valamint a mű utolsó mondata:
      "Még három se volt."
•	A novellában fontos szerepet kapnak a színek.
•	 Már a bevezetésben találkozunk a fehér színnel, amely tisztaságot, valamilyen pozitív dolgot jelent.
•	Ilyen ragyogó napsütésben semmi rossz nem  történhet - gondoljuk. Ám már itt is sejtelmesen megjelenik a vörös szín, mint a veszély előfutára:
                                                    "izzott a balatoni fürdőhely".
•	Ezután a novellát már ez a szín uralja: Suhajda meggyszín fürdőnadrággal indul fürdeni, Jancsikán piros tornaing van, a harag kitágítja Suhajda ereit (szintén piros), "ez a méreg fűszer volt neki, paprika-", Jancsika piros meggyszín fürdőnadrágot vesz fel a fürdéshez, sőt még a fürdősasszony is piros  kendővel köti át a kontyát.
	Groteszk elem a műben, hogy az apa haragjában azt mondja:
                                                        "Sírba visz ez a taknyos."
	A történetben azonban éppen ő az, aki sírba visz egy másik embert: a fiát. 
	Az nem derül ki a  leírásból, hogy mi okozza a gyermek halálát, hisz jól úszott, otthonosan mozgott a vízben.
	 Viszont csak halálával tudja kivívni, hogy apja kinyilvánítsa iránta érzett szeretetét.
Kár, hogy ő ezt már nem láthatta...
- Kosztolányira hatottak az akkoriban népszerűvé váló osztrák pszichológus, Freud nézetei a tudat összetettségéről (tudatfeletti, tudatos én, tudatalatti). A tudatalatti – elmélete szerint – a ki nem élt vágyaink, szorongásaink, félelmeink, agressziónk, elfojtásaink helye. Olykor robbanásszerűen tör magának utat. Így felvetődik a kérdés, hogy Jancsika halála pusztán véletlen baleset, avagy az elfojtott harag is szerepet játszott benne.
